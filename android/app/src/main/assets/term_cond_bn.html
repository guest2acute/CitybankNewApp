<h4>নিম্নলিখিত শর্তসমূহ সতর্কতার সাথে পড়ুনঃ</h4>

<p>এই শর্তাবলী নিম্নলিখিত বিকল্প ব্যাংকিং চ্যানেল এর সেবাসমূহ গ্রহণের ক্ষেত্রে গ্রাহক হিসেবে আপনার এবং ব্যাংক হিসেবে আমাদের দায়িত্ব ও অধিকারসমূহ নির্ধারণ করবেঃ</p>

<p>ই-স্টেটমেন্ট এবং ই-এলার্ট;</p>

<p>কল সেন্টার (ফোন ব্যাংকিং);</p>

<p>সিটিটাচ (ডিজিটাল ব্যাংকিং);</p>

<p>এস এম এস এলার্ট,</p>



<p>এ সকল বিষয়ে যেকোন সংশোধন ব্যাংক আপনাকে সময়ে সময়ে অবহিত করবে।</p>



<p>ব্যাংক আপনার অনুরোধপূর্বক উপরল্লিখিত সেবাসমুহ প্রদানে সম্মত হলে, আপনি নিম্নলিখিত শর্তাবলী সাপেক্ষে উক্ত সেবাসমুহ পেতে পারেন,</p>



<p><b>১। চুক্তি</b></p>



<p>১.১ এই শর্তাবলী আপনার ব্যাংক এর সাথে সম্পাদিত ক্রেডিট কার্ড/ একাউন্ট চুক্তি এর অবিচ্ছেদ্য অংশ এবং ক্রেডিট কার্ড/ একাউন্ট চুক্তি এর অন্যান্য শর্তাবলী, যেগুলো এই চুক্তির মাধ্যমে পরিবর্তন করা হয়নি, সেগুলো সম্পূর্ণরূপে বলবৎ থাকবে। যদি অন্যকিছু উল্লেখ না থাকে তবে এই চুক্তির শর্তাবলী এবং অন্যান্য প্রাসঙ্গিক শর্তাবলীর মধ্যে কোনরূপ ভিন্নতা লক্ষ করা গেলে এই সার্ভিস এর সাথে সম্পৃক্ত  এই চুক্তির শর্তাবলীই প্রাধান্য পাবে।</p>



<p>১.২ আপনি এই মর্মে সম্মতি দিচ্ছেন যে, এই সার্ভিস ব্যবহারের মাধ্যমে আপনি ব্যাংক এর সাথে চুক্তিবদ্ধ হচ্ছেন এবং সকল শর্তাবলী ও বিকল্প ব্যাংকিং চ্যানেল সার্ভিস ব্যবহার করে লেনদেন সম্পাদনের ক্ষেত্রে সকল প্রকার সহজাত ঝুঁকি মেনে নিবেন এবং এখানে বর্ণিত বিকল্প ব্যাংকিং চ্যানেল এর সার্ভিস সমূহ ব্যাবহারের জন্য টেলিফোন/ মোবাইল/ ইন্টারনেট এবং/অথবা অন্য যেকোনো মাধ্যম ব্যাবহারের জন্য ব্যাংক কে অনুমোদন দিচ্ছেন।</p>



<p>১.৩ এই সার্ভিস ব্যবহারের সাথে সম্পৃক্ত ব্যাংক কর্তৃক সময়ে সময়ে বর্ণিত যাবতীয় ফি, খরচ এবং চার্জ সমূহ প্রদানে সম্মত হবেন। আপনি এই মর্মে সম্মত হচ্ছেন যে, ব্যাংক এর সাথে আপনার ব্যবহৃত ব্যাংক অ্যাকাউন্ট থেকে ব্যাংক যেকোনো ফিস সংগ্রহ এবং/অথবা সেট-অফ করতে পারবে।</p>



<p>১.৪ এই সার্ভিস ব্যবহারের জন্য,</p>



<p>১.৪.১ আপনার একটি বৈধ ব্যাংক অ্যাকাউন্ট থাকতে হবে বা আপনাকে একটি বৈধ ব্যাংক অ্যাকাউন্ট পরিচালনার জন্য উপযুক্ত হতে হবে (ক্ষেত্রমতে);</p>



<p>১.৪.২ আপনাকে এই সার্ভিসটি ব্যবহারের জন্য নির্ধারিত ফর্মে আবেদন করতে হবে এবং/অথবা অনলাইন এ সিটিটাচ সক্রিয় করার মাধ্যমে এতে উল্লেখিত শর্তাবলী তে সম্মত হতে হবে;</p>



<p>১.৪.৩ ব্যাংক এর সাথে আপনার রেজিস্ট্রেশন থাকতে হবে এবং উক্ত রেজিস্ট্রেশন সঠিক ভাবে সম্পন্ন করার জন্য ব্যাংক কর্তৃক উপদেশকৃত সকল পদক্ষেপ গ্রহণ করতে হবে;</p>



<p>১.৪.৪ ক্রেডিট কার্ড/ অ্যাকাউন্ট চুক্তি (প্রযোজ্য ক্ষেত্রে) এর শর্তাবলী এবং  দ্য সিটি ব্যাংক লিমিটেড কর্তৃক সময়ে সময়ে গঠিত ও সূচিত অন্যান্য আইন, প্রবিধান, নিয়ম ও নীতিসমূহ মেনে চলতে হবে;</p>



<p>১.৫ সার্ভিসটির প্রয়োগ সংক্রান্ত ব্যবহার নির্দেশিকা এবং সংযোজিত শর্তাবলী ওয়েবসাইট এড্রেস www.thecitybank.com এ পাওয়া যাবে। ব্যাংক সময়ে সময়ে উক্ত ব্যবহার নির্দেশিকায় যে সকল পরিবর্তন করবে সে সকল পরিবর্তন সম্পর্কে আপনি আবগত থাকবেন/ সূচিত হবেন ।</p>



<p>১.৬ ব্যাংক এই পন্য/ সার্ভিসটির কার্যক্রম সচল রাখার জন্য, নিজস্ব বিবেচনায়, বহিরাগত প্রতিষ্ঠান বা প্রতিনিধি হতে প্রয়োজনীয় শর্তাবলী সাপেক্ষে সার্ভিস নিতে পারবে।</p>



<p>১.৭ আপনি ব্যাংক এর কোন শর্তাবলী লঙ্ঘন করলে  ব্যাংক যেকোনো সময়ে আপনার বিরুদ্ধে পদক্ষেপ নেওয়ার জন্য, নিজ বিবেচনায় ও কোনও কারণ দর্শানো ছাড়াই সার্ভিসটির অবসান/ স্থগিত অথবা বিকল্প ব্যাংকিং চ্যানেল এর মাধ্যমে প্রাপ্ত সেবার পরিবর্তন কিংবা সার্ভিসটি গ্রহনের জন্য নির্ধারিত সময়ের পরিবর্তন করার অধিকার রাখে। সার্ভিসটির উক্ত পরিবর্তনের কারণে আপনার নির্দেশনায় ব্যাংক কর্তৃক প্রক্রিয়াকৃত কাজ সমূহে আপনার দায় বা বাধ্যবাধকতার কোনও পরিবর্তন হবে না।</p>



<p><b>২। ব্যাখ্যা</b></p>



<p>এই চুক্তিতে ব্যবহৃত কিছু শব্দ এবং অভিব্যক্তির ব্যাখ্যা নিচে দেওয়া হলঃ</p>



<p>২.১ “আমরা/ আমাদের/ ব্যাংক” অর্থ - দ্য সিটি ব্যাংক লিমিটেড এবং তার উত্তরাধিকারী এবং নিয়োগকৃত প্রতিনিধি।</p>



<p>২.২ “আপনি/ আপনার/ ক্রেতা/ ব্যবহারকারি” অর্থ - আপনি, ক্রেতা(গণ), যারা এই সার্ভিসটি নেওয়ার জন্য আবেদন করেছেন এবং/অথবা সার্ভিসটি ব্যবহার করছেন এবং আপনার বৈধ উত্তরাধিকারী, আইনী প্রতিনিধি, তত্ত্বাবধায়ক এবং নিয়োগকৃত প্রতিনিধি।</p>



<p>২.৩ “উপযুক্ত অ্যাকাউন্ট” অর্থ – আপনার ব্যাংক এর ক্রেডিট কার্ড অ্যাকাউন্ট(সমূহ) এবং/অথবা অন্যান্য প্রযোজ্য অ্যাকাউন্ট সমূহ, যেমন – সঞ্চয়ী, চলতি, ফিক্সড ডিপোজিট, লোন অথবা অন্যান্য অ্যাকাউন্ট সমূহ যার দ্বারা উক্ত বিকল্প ব্যাংকিং চ্যানেল এর সার্ভিস গ্রহণ করে লেনদেন কার্যক্রম পরিচালনা করা যাবে।</p>



<p>২.৪ “মনোনীত ইলেক্ট্রনিক মেইল অ্যাকাউন্ট” অর্থ – আপনার মনোনীত ইলেক্ট্রনিক  মেইল অ্যাকাউন্ট যা আপনি সাব্সক্রিপশন ফর্ম অথবা অন্য কোন উপায়ে এই সার্ভিসটির জন্য রেজিস্ট্রেশণ  করার সময়ে উল্লেখ করেছেন এবং ঐরূপ কোন তথ্যের অনুপস্থিতিতে, ব্যাংক হতে সার্ভিস সংক্রান্ত সকল ইলেক্ট্রনিক মেইল সময়ে সময়ে গ্রহণের জন্য যে ইলেক্ট্রনিক  মেইল অ্যাকাউন্ট নির্ধারণ করে দিয়েছেন, অথবা ব্যাংক হতে অন্য যেকোনো সার্ভিস গ্রহণের জন্য যে ইলেক্ট্রনিক  মেইল অ্যাকাউন্ট নির্ধারিত করে দিয়েছেন (প্রযোজ্য ক্ষেত্রে)।</p>



<p>২.৫  "মনোনীত মোবাইল নাম্বার" অর্থ - – আপনার মনোনীত মোবাইল নাম্বার যা আপনি সাব্সক্রিপশন ফর্ম অথবা অন্য কোন উপায়ে এই সার্ভিসটির জন্য রেজিস্ট্রেশণ  করার সময়ে উল্লেখ করেছেন এবং ঐরূপ কোন তথ্যের অনুপস্থিতিতে, ব্যাংক হতে সার্ভিস সংক্রান্ত সকল যোগাযোগের জন্য সময়ে সময়ে যে মোবাইল নাম্বার নির্ধারণ করে দিয়েছেন, অথবা ব্যাংক হতে অন্য যেকোনো সার্ভিস গ্রহণের জন্য যে মোবাইল নাম্বার আপনি নির্ধারিত করে দিয়েছেন (প্রযোজ্য ক্ষেত্রে)।</p>



<p><b>৩। ই-স্টেটমেন্ট এবং ই-এলার্ট</b></p>



<p>৩.১ সকল স্টেটমেন্ট এবং এলার্ট যা ই-স্টেটমেন্ট এবং/ অথবা ই-এলার্ট সার্ভিস যা ব্যাংক কর্তৃক অ্যাকাউন্ট বা ক্রেডিট কার্ডের জন্য নির্ধারিত ইমেল অ্যাকাউন্টে বা নির্ধারিত মোবাইল নাম্বারে বা অন্য কোন উপায়ে প্রেরিত হয় তা আপনার দ্বারা যথাযথ ও প্রমাণিত হিসাবে বিবেচিত হবে।</p>



<p>৩.২ আপনি ব্যাংকের দ্বারা প্রেরিত স্টেটমেন্টসমূহ গ্রহণের ঝুঁকি এবং দায়িত্ব সম্পূর্ণভাবে গ্রহণ করবেন। কোনও বহিরাগত কারণে ইন্টারনেট এর মাধ্যমে প্রেরিত ইমেইলের গোপনীয়তা এবং/ অথবা নিরাপত্তা বিঘ্নিত হলে ব্যাংক তার দায়ভার গ্রহণ করবে না।</p>



<p>৩.৩ ব্যাংক নিজস্ব বিবেচনায় এবং কোনও কারণ দর্শানো বা পূর্ব নোটিশ প্রদান ব্যতিরেকেই ই-স্টেটমেন্ট সার্ভিস এবং / অথবা ই-এলার্ট সার্ভিসকে পরিবর্তন, সীমাবদ্ধ, প্রত্যাহার, বাতিল, স্থগিত বা বন্ধ করার অধিকার রাখে।</p>

<p>৩.৪ আপনার ই-স্টেটমেন্ট সার্ভিস এবং ই-এলর্ট সার্ভিস গ্রহণ করার জন্য যথাযথ ইন্টারনেট এবং টেলিযোগাযোগ সার্ভিস এবং উপকরণ সক্রিয় রাখতে হবে।  আপনি ই-স্টেটমেন্ট সার্ভিস এবং ই-এলার্ট সার্ভিসটি গ্রহণের জন্য যে উপকরণটি ব্যবহার করবেন তা নিরাপদ রাখবেন এবং অন্য কোন  ব্যক্তিকে গোপনীয় তথ্য সংগ্রহ থেকে প্রতিহত করবেন।</p>



<p>৩.৫ আপনি আপনার ইমেইল ঠিকানায় যে কোনও পরিবর্তন বা সার্ভিসটি বন্ধ করার জন্য ব্যাংককে অবগত করবেন। তথ্য প্রদানে দুর্নীতি, বিলম্ব এবং / অথবা তথ্য আটকের জন্য ব্যাংক কোন ভাবে দায়ী বা দায়বদ্ধ হবে না এবং সময়ে সময়ে এবং যে কোনও সময়ে ব্যাংক এই তথ্য হালনাগাদ ও পরিবর্তন করার অধিকার সংরক্ষণ করে।</p>



<p>৩.৬ ই-এলার্ট সার্ভিস অনুযায়ী আপনার দ্বারা প্রাপ্ত কোনও তথ্য শুধুই আপনার সাথে সম্পর্কিত (যা অন্য কারও ব্যাবহারের জন্য নয়) এবং এই তথ্য উক্ত সম্পর্কিত বিষয়ে চূড়ান্ত প্রমাণ হিসাবে বিবেচিত হবে না।</p>



<p><b>৪। কল সেন্টার </b></p>

<p>৪.১ আপনার সার্ভিসটি গ্রহণ করার ক্ষেত্রে ব্যাংক আপনার পছন্দমত টেলীফোণী পার্সোনাল আইডেন্টিফিকেশণ নাম্বার (TPIN) তৈরি করার ক্ষেত্রে সহযোগিতা করবে যা স্বয়ংক্রিয় ভাবে সফটওয়্যার এর মাধ্যমে উৎপন্ন হবে। আপনার TPIN এর যথাযথ নিরাপত্তা এবং নিয়ন্ত্রনের জন্য আপনি এককভাবে দায়বদ্ধ থাকবেন। আপনি আপনার সাথে যৌথ অ্যাকাউন্ট হোল্ডার বা আমাদের কোনো কর্মী বা সার্ভিস হেল্পডেস্ক এ সহায়তা প্রদানকারী কোন কর্মী বা ব্যাংক এর অন্য কোন প্রতিনিধির কাছে আপনার TPIN টি কখনই প্রকাশ করবেন না। এই শর্তাবলীর অন্যান্য শর্তসমূহে যাই উল্লেখ থাকুক না কেন, আপনার জ্ঞাতমতে অথবা অজ্ঞাতে আপনার TPIN টি ব্যবহার করে যেকোনো লেনদেন এর  জন্য আপনি দায়ী থাকবেন।</p>

<p>৪.২ ব্যাংককে টেলিফোনে নির্দেশনাবলী প্রদানের সময়ে আপনার অ্যাকাউন্ট এ পর্যাপ্ত তহবিল বা পূর্বে সংগৃহীত ক্রেডিট সুবিধা আপনাকে নিশ্চিত করতে হবে এবং তহবিলের অপর্যাপ্ততার কারণে ব্যাংকের নির্দেশনাবলী পালনে অপারগতা এবং/অথবা ক্রেডিট সুবিধা থেকে উদ্ভূত কোন পরিস্থিতির জন্য ব্যাংক দায়ী থাকবে না।</p>



<p>৪.৩ যদি আপনার অ্যাকাউন্টের টাকা, ফোন ব্যাংকিং সার্ভিস ব্যবহার করে লেনদেনের ফলে, অ্যাকাউন্ট ব্যালেন্স এর অধিক উত্তোলিত হয়ে থাকে, সেক্ষেত্রে আপনাকে ব্যাংক চাওয়া মাত্র ব্যালেন্সের অতিরিক্ত যে টাকা উত্তোলন হয়েছে তৎক্ষণাৎ তা প্রচলিত হারে সুদ সহ ব্যাংককে পরিশোধ করবেন।</p>



<p>৪.৪ আপনি অবগত থাকবেন যে, ফোন ব্যাঙ্কিং সার্ভিসের মাধ্যমে রিপোর্ট করা আপনার অ্যাকাউন্ট বা লেনদেনের সাথে সম্পর্কিত কোন তথ্য সর্বদা পুরোপুরি আপ-টু-ডেট থাকবে না কারণ এ সকল লেনদেন এবং / অথবা নির্দেশাবলী ব্যাংক এর লেনদেনের চলমান প্রক্রিয়ার কারণে তখনও পর্যন্ত ব্যাংক দ্বারা আপ টু ডেট করা অথবা ব্যাংক দ্বারা যাচাই এর প্রয়োজনে উপডেট করা নাও হতে পারে। আপনি আরও জানবেন যে অ্যাকাউন্ট ব্যালেন্স বা লেনদেনের ক্ষেত্রে সার্ভিস থেকে প্রাপ্ত যেকোনো তথ্য আপনার অ্যাকাউন্ট ব্যালেন্স বা লেনদেনের স্থিতির চূড়ান্ত নিরূপক হিসেবে গন্য হবে না ।</p>



<p>৪.৫ আপনি অবগত থাকবেন যে, ফোন ব্যাঙ্কিং সার্ভিসের মাধ্যমে যে কোনও লেনদেন স্বয়ংক্রিয় সার্ভিসের মেশিনের মাধ্যমে পরিচালিত হবে। যদি আপনি জানতে পারেন যে আপনার অ্যাকাউন্টের কোনও লেনদেন আপনার দ্বারা বা বৈধভাবে অনুমোদিত হয় নাই, তাহলে আপনাকে অবশ্যই যত তাড়াতাড়ি সম্ভব ব্যাংককে উক্ত লেনদেন সম্পর্কে অবগত করতে হবে।</p>



<p>৪.৬ সমস্ত নির্দেশাবলী অপ্রত্যাহারযোগ্য, অপরিবর্তনীয় এবং শর্তহীন হবে।</p>



<p>৪.৭ আপনার সুবিধার জন্য ফোন ব্যাংকিং সার্ভিসটি প্রদান করা হয়। অতএব ব্যাংক উক্ত ফোন ব্যাংকিং সার্ভিস হতে প্রাপ্ত সার্ভিস, তথ্য বা প্রমাণ  হতে উদ্ভূত কোনো প্রকার ভুল, ভ্রান্তি বা ক্ষতির জন্য দায়বদ্ধ হবে না যা । আপনি ব্যাংকের বিরুদ্ধে কোনও প্রকার অভিযোগ বা আইনী ব্যবস্থা নেওয়ার জন্যও উক্ত ভুল, ভ্রান্তি বা ক্ষতি সাক্ষ্য প্রমাণ হিসাবে উত্থাপন করতে পারবেন না।</p>



<p>৪.৮ ব্যাংক লিখিতভাবে বা টেপ রেকর্ডিং বা অন্য কোন উপায়ে আপনার নির্দেশনা রেকর্ড করার অধিকার রাখে (কিন্তু তা করতে বাধ্য থাকবে না)। আপনার রেকর্ডকৃত নির্দেশনা আপনার উপর চূড়ান্ত এবং বাধ্যগত হবে। আপনি নিঃশর্তভাবে সম্মত হচ্ছেন যে, যেকোনো সময় ব্যাংক আপনার বিরুদ্ধে তদন্ত বা আইনগত কার্যধারার সাক্ষ্য হিসাবে রেকর্ডকৃত নির্দেশনাকে উল্লেখ করতে পারবে।</p>



<p>৪.৯ কোনও কারণ দর্শানো ছাড়াই ব্যাংক আপনার ফোন ব্যাঙ্কিং সার্ভিসটি ব্যবহার করার অধিকার বাতিল করতে পারবে। আপনার উক্ত অধিকার বাতিল হওয়ার জন্যে আপনার গৃহীত দায়, বাধ্যবাধকতা এবং প্রতিশ্রুতি কোন ভাবে প্রভাবিত হবে না। আপনি আপনার ফোন ব্যাংকিং সার্ভিসটি বন্ধ করার জন্য লিখিতভাবে অ্যাকাউন্টের সংলগ্ন শাখাকে অবগত করবেন এবং যতক্ষণ পর্যন্ত ব্যাংক আপনার ফোন ব্যাংকিং সার্ভিসটি বাতিল না করছেন ততক্ষন পর্যন্ত আপনি সকল প্রকার লেনদেনের জন্য আইনগত ভাবে বাধ্য থাকবেন।</p>









<p><b>৫। সিটিটাচ (ডিজিটাল ব্যাঙ্কিং)</b></p>



<p>৫.১ আপনার সিটিটাচ (ডিজিটাল ব্যাঙ্কিং) সার্ভিসসমূহের ব্যবহার ব্যাংক এর বিদ্যমান শর্তাবলী (ব্যাংকের ওয়েবসাইট www.thecitybank.com- এ উল্লেখিত) দ্বারা নিয়ন্ত্রিত হবে, যা এই শর্তাবলীর অবিচ্ছেদ্য অংশ হিসেবে পরিগনিত হবে। সিটিটাচ (ডিজিটাল ব্যাঙ্কিং) সার্ভিসটি ব্যবহার করতে হলে এর সকল শর্তাবলী এবং আপনার অ্যাকাউন্ট, ব্যাংকিং সার্ভিসসমূহ, থার্ড পার্টি অ্যাকাউন্ট এবং ক্রেডিট / ডেবিট / চার্জ কার্ড চুক্তির শর্তাবলী আপনাকে মেনে চলতে হবে। সাবস্ক্রিপশন / এনরোলমেন্ট ফর্ম স্বাক্ষরের মাধ্যমে এবং / অথবা সিটিটাচ এর অনলাইনে সেবা কার্যকর এবং ব্যবহারের মাধ্যমে ঘোষণা করছেন যে আপনি যাবতীয় শর্তাবলী মনোযোগ সহকারে পড়েছেন এবং সম্পূর্ণভাবে বুঝে একমত হয়েছেন। গ্রাহককে ইমেইল / ওয়েবসাইট এবং / অথবা অন্য যে কোনও মাধ্যমে (যা ব্যাংক উপযুক্ত বলে মনে করে), যথোপযুক্ত নোটিস প্রদান করে ব্যাংক যে কোন সময়ে বার্ষিক চার্জ ধার্য করার অধিকার সংরক্ষণ করে।</p>



<p>৫.২ সিটিটাচ (ডিজিটাল ব্যাঙ্কিং) সার্ভিস এর প্রবেশ করার জন্য আপনি ব্যাংককে আপনার সিটিটাচ (ডিজিটাল ব্যাঙ্কিং) ইউসার আইডি এবং পাসওয়ার্ড (সম্মিলিতভাবে 'সিকিউরিটি কোড') মনোনীত ইমেল এড্রেসে পাঠানোর জন্য নির্দেশ এবং অনুমোদন দিবেন। আপনার নির্দেশে কোর ব্যাঙ্কিং সিস্টেম এ রেকর্ডভুক্ত ওয়ান টাইম পাসওয়ার্ড (‘OTP’) টি আপনার অ্যাকাউন্ট থেকে কোনও ব্যালেন্স ট্রান্সফার সম্পর্কিত কোন তথ্য আপনার মনোনীত মোবাইল নম্বরে জানানোর লক্ষ্যে ব্যবহৃত হবে।</p>



<p>৫.৩ ব্যাংকের সার্ভিস সংক্রান্ত প্রচলিত শর্তাবলী সাপেক্ষে আপনি ব্যাংক কে এই মর্মে অনুমোদন ও নির্দেশ দিচ্ছেন যে, আপনি সিকিউরিটি কোড এবং OTP ব্যবহারের মাধ্যমে যে নির্দেশাবলী ব্যাংক কে প্রদান করেন, উদাহরণ সরূপ - ব্যালেন্স ট্রান্সফার (ব্যাংক দ্বারা সময়ে সময়ে ধার্য করা সীমাবদ্ধতা সাপেক্ষে) যা আপনি আপনার একক স্বাক্ষর ভিত্তিতে পরিচালিত অ্যাকাউন্ট হতে তৃতীয় পক্ষের অ্যাকাউন্টে (যা আপনি ‘বেনেফিশিয়ারি অ্যাকাউন্ট’ হিসেবে চিহ্নিত করেছেন), বা ওইসব অ্যাকাউন্টে লেনদেন যেগুলি আপনি সময়ে সময়ে নির্দিষ্ট করবেন, তা ব্যাংক পালন করবে।</p>



<p>৫.৪ একক অ্যাকাউন্ট এবং ঐ সকল যৌথ অ্যাকাউন্ট, যা আপনি এককভাবে পরিচালনা করেন, ঐসব ক্ষেত্রে ব্যাংক এর নীতিমালা সাপেক্ষে সিটিটাচ সার্ভিস ব্যবহার করে লেনদেন করার ক্ষেত্রে আপনার সম্পূর্ণ অধিকার থাকবে। যে সকল ক্ষেত্রে কোন যৌথ অ্যাকাউন্ট যৌথ ভাবে পরিচালনা করতে হয়, ঐ সকল ক্ষেত্রে আপনি সিটিটাচ সার্ভিস ব্যবহার করে তখনি লেনদেন করতে পারবেন যখন ব্যাংক এর নীতিমালা অনুযায়ী ব্যাংক আপনাকে ডেবিট কার্ড সুবিধা গ্রহনের অনুমতি দিবে।</p>



<p>৫.৪.১ রিটেইল CASA বা যৌথ অ্যাকাউন্টের ক্ষেত্রে, ক্লায়েন্ট ব্যাংক যেকোনো শাখায় লিখিত অনুরোধের ভিত্তিতে স্বাক্ষর সুপারিশ বা জব্দ করতে পারবে, এবং একই সাথে ব্যাংক এর উক্ত শাখা  সিটিটাচ  কর্তৃপক্ষকে সংশ্লিষ্ট অ্যাকাউন্টের উক্ত অনুরোধের বিষয়ে অবহিত করবে।</p>



<p>৫.৪.২ আপনি একক এবং যৌথ ভাবে সম্মত হচ্ছেন যে, সিটিটাচ সার্ভিসটি ব্যবহার করে লেনদেন করার ক্ষেত্রে আপনি কোন প্রকার প্রতারণা বা অসততার স্বীকার হয়ে কোনও প্রকার লোকসান/ক্ষতির সম্মুখীন হলে আপনি অপ্রত্যাহারযোগ্য, অপরিবর্তনীয় এবং শর্তহীন ভাবে ঘোষণা এবং দায়িত্বগ্রহণ করছেন যে, আপনি তা মীমাংসা করার জন্য এককভাবে দায়ী থাকবেন, এবং এ ক্ষেত্রে সকল ক্ষতি ও ব্যয়ভার বহন করবেন এবং ব্যাংক কোন ভাবেই এর দায়ভার বহন করবে না এবং আপনি আপনার নিজস্ব উৎসের মাধ্যমে এ থেকে উদ্ভূত সুদ / চার্জ / খরচ শোধ করবেন।</p>



<p>৫.৪.৩ আমাদের (CASA / সিটিটাচ অ্যাকাউন্ট হোল্ডার) এবং আমাদের নিজ নিজ আইনী প্রতিনিধি, উত্তরাধিকারী এবং প্রতিনিধিদের এই সার্ভিসটির সুবিধাভোগের জন্য এই শর্তাবলী অনুসরণ করা বাধ্যতামূলক। এই শর্তাবলী অন্য কোনও ব্যক্তির সুবিধা গ্রহণের জন্য নয় এবং অন্য কোন ব্যক্তি ব্যাংকের উপর কোনও অধিকারও রাখবে না।</p>



<p>৫.৪.৪ এই শর্তাবলী বাংলাদেশে প্রচলিত আইন অনুযায়ী পরিচালিত হবে।</p>



<p>৫.৪.৫ আপনি ব্যাংকের অন্য সকল প্রাসঙ্গিক অভ্যন্তরীণ বিজ্ঞপ্তি, নীতিমালা, নিয়ম ও বিধিমালা এবং ব্যাংক কর্তৃক সময়ে সময়ে প্রদত্ত সকল সংশোধনী মেনে চলবেন, যাতে আপনি নিশ্চিতভাবে বাংলাদেশ ব্যাংক বা অন্যান্য সংশ্লিষ্ট কর্তৃপক্ষ কর্তৃক ব্যাংকের উপর আরোপকৃত এন্টি-মানি লন্ডারিং আইন, এন্টি-টেরোরিস্ট ফাইন্যান্সিং আইন বা অন্যান্য প্রবিধানগুলি মেনে চলতে পারেন।</p>



<p>৫.৪.৬ আপনি সিটিটাচ ব্যাংকিং সেবাসমুহ ব্যবহার করতে পারবেন নিম্নলিখিত ক্ষেত্রসমুহেঃ</p>

<p>ব্যাংকিং সেবা সমূহ</p>

<p>ব্যাংকিং সেবা হিসেবে, অ্যাকাউন্ট হোল্ডার কর্তৃক ব্যালেন্স, লোন সংক্রান্ত অনুসন্ধান যেমন সুদের হার, চার্জের তালিকা, ইত্যাদি, সর্বশেষ লেনদেন (অ্যাকাউন্ট হোল্ডারের অ্যাকাউন্টের সাথে সম্পর্কযুক্ত), মানারাহ্ ট্রান্সফার, অ্যাকাউন্ট স্টেটমেন্ট ডাউনলোড , বিনিময় হার প্রভৃতি সিটি ব্যাংক এর ভিতরে এবং সিটি ব্যাংকের বাইরে অর্থ স্থানান্তর (EFTN, NPSB) সার্ভিসসমূহ বোঝাবে। উক্ত সার্ভিস সমূহের সাথে ব্যাংক সময়ে সময়ে, স্টেটমেন্টের জন্য অনুরোধ, বিল পরিশোধ, চেক বুক চেকিং / অ্যাক্টিভেশন, চেকের মাধ্যমে পরিশোধ বন্ধ করা, চেক স্ট্যাটাস দেখা, অ্যাকাউন্ট হোল্ডারের অ্যাকাউন্টের সাথে সম্পৃক্ত সিটিটাচ লগ-ইন পরিবর্তন এবং অন্যান্য ধরনের ব্যাংকিং বা বিনিয়োগ সার্ভিসসমূহের প্রচলন করতে পারবে।</p>



<p>কার্ড সেবা সমূহ</p>

<p>কার্ড সেবা হিসেবে, অ্যাকাউন্ট হোল্ডার কর্তৃক কার্ড অ্যাকাউন্ট ব্যালেন্স, সর্বশেষ লেনদেন (কার্ড হোল্ডারের কার্ড অ্যাকাউন্টের সাথে সম্পর্কযুক্ত), ইত্যাদি পরীক্ষা করা, স্টেটমেন্ট এর জন্য অনুরোধ, নিজস্ব ক্রেডিট কার্ডের এবং অন্যান্য ক্রেডিট কার্ড এর বিল পরিশোধ এবং এর সাথে সম্পর্কযুক্ত বিষয়সমূহ, চেক বই গ্রহণের/ সক্রিয়করণের জন্য আবেদন, ভিসা ইনস্ট্যান্ট ট্রান্সফার, কার্ড হোল্ডারের কার্ড অ্যাকাউন্ট সংশ্লিষ্ট যোগাযোগের বিবরণ হালনাগাদ করণ, ডেবিট কার্ড এবং ক্রেডিট কার্ড সক্রিয়করণ, ডেবিট কার্ড এবং ক্রেডিট কার্ড ব্লক করণ, আপনার অনুরোধে ক্রেডিট কার্ড এবং ডেবিট কার্ডের পিন পরিবর্তন এবং তদসংলগ্ন অন্যান্য ধরনের কার্ড সার্ভিসসমূহের ব্যাংক সময়ে সময়ে প্রচলন করতে পারবে।</p>



<p>৫.৫ আপনি অনলাইনে সিটিটাচ ওয়েব পোর্টাল থেকে আপনার সিটিটাচ সার্ভিসসমূহের ব্যবহারের জন্য রেজিস্ট্রেশন করতে পারবেন এই লিঙ্ক এ গিয়ে: https://www.citytouch.com.bd:8443/signup. আপনি অনুমোদিত অ্যাপ স্টোর (অ্যান্ড্রয়েড, iOS) থেকেও সিটিটাইচ অ্যাপ্লিকেশনটি ডাউনলোড করতে পারবেন। সিটি ব্যাংকের অ্যাকাউন্ট হোল্ডার এবং ক্রেডিট কার্ড হোল্ডার উভয়ের জন্য অনলাইন রেজিস্ট্রেশন প্রযোজ্য। সিটিটাচ সার্ভিসসমুহ গ্রহণের জন্য আবেদন ফর্ম পূরণও আপনার জন্য প্রযোজ্য এবং সিটি ব্যাংকের যেকোনও শাখায় পরিদর্শন করে আপনি এই প্রক্রিয়াটি সমপন্ন করতে পারে। সিটি ব্যাংক সিটিটাচ সার্ভিসে তালিকাভুক্তির জন্য উল্লিখিত দুই রেজিস্ট্রেশন পদ্ধতিই অনুমোদন করে।</p>



<p>৫.৬ সিটি ব্যাংক বিভিন্ন অ্যাপ্লিকেশন স্টোরসমুহে অনুপ্রবেশ করার সাথে সাথে আপনার অবশ্যই সিটিটাচ অ্যাপ্লিকেশনটি হালনাগাদ করতে হবে। সময় মত হালনাগাদ না করা হলে এবং / অথবা হালনাগাদ করতে বিলম্ব হলে আপনার অনলাইন ব্যাংকিং নিরাপত্তা ব্যাহত হতে পারে। সিটি ব্যাংক কর্তৃক প্রদত্ত সিস্টেম হালনাগাদ করায় আপনার বিলম্বের কারণে আপনার অনলাইন ব্যাংকিং নিরাপত্তা ব্যাহত হলে সিটি ব্যাংক এ ব্যাপারে কোনরূপ দায়ী থাকবে না। আপনি এ সংক্রান্ত সকল সহজাত ঝুঁকিসমূহ স্বীকার করছেন এবং সকল শর্তসমূহ মেনে চলার প্রতিশ্রুতি দিচ্ছেন।</p>



<p>৫.৭ আপনি সবসময় সিটিটাচ সম্পর্কিত সকল নিয়ম / নির্দেশিকা / বিজ্ঞপ্তি / প্রচার / পরামর্শ মেনে চলবেন। সিটি ব্যাংক আপনার সাথে ইমেল, এসএমএস, ইডিএম, চিঠি বা অন্য কোনও মাধ্যমে আপনার সাথে এ সকল বিষয়ে যোগাযোগ করবে।</p>



<p><b>৬. এসএমএস এলার্ট</b></p>





<p>৬.১ পুশ সার্ভিসসমূহের ক্ষেত্রে, স্টেটমেন্ট তৈরি সম্পন্ন হওয়ার পরের দিন আপনার ক্রেডিট কার্ড / অ্যাকাউন্ট সংক্রান্ত আর্থিক তথ্য আপনার মনোনীত মোবাইল নম্বরে পাঠাতে, ব্যাংক মোবাইল ফোন অপারেটরের টেক্সট মেইল সার্ভিস (এসএমএস) ব্যবহার করবে।</p>



<p>৬.২ পুল সার্ভিসসমূহের ক্ষেত্রে, কার্ডধারী/ একাউন্টধারী ক্রেডিট কার্ড / অ্যাকাউন্ট সম্পর্কিত বিভিন্ন প্রকার আর্থিক তথ্য সংগ্রহ  করতে তার মনোনীত মোবাইল নম্বরের মাধ্যমে পূর্বনির্ধারিত কীওয়ার্ড এর সাথে একটি 4-ডিজিটের PIN বার্তা নির্ধারিত এসএমএস শর্ট কোডে পাঠাবে। আপনি আপনার পাসওয়ার্ড এবং মনোনীত মোবাইল নম্বরের সুরক্ষা ও নিয়ন্ত্রণের জন্য এককভাবে দায়বদ্ধ থাকবেন। আপনি আপনার পাসওয়ার্ড টি কখনই আপনার সাথে যৌথ অ্যাকাউন্ট হোল্ডার বা আমাদের কোনো কর্মী বা সার্ভিস হেল্পডেস্ক এ সহায়তা প্রদানকারী কোন কর্মী বা ব্যাংক এর অন্য কোন প্রতিনিধির কাছে প্রকাশ করবেন না। এই শর্তাবলীর অন্যান্য শর্তসমুহে যাই উল্লেখ থাকুক না কেন, আপনার জ্ঞাতমতে অথবা অজ্ঞাতে আপনার পিনটি ব্যবহার করে যেকোনো লেনদেন এর জন্য আপনি এককভাবে দায়ী থাকবেন।</p>



<p>৬.৩ এই সার্ভিসটি নেওয়ার জন্য, সংশ্লিষ্ট মোবাইল ফোন অপারেটরের প্রচলিত এসএমএস চার্জ প্রযোজ্য হবে।</p>



<p>৬.৪ দ্য সিটি ব্যাংক লিমিটেড এই সার্ভিসটি নেওয়ার ক্ষেত্রে, আপনার আর্থিক তথ্যের গোপনীয়তা বজায় রাখার জন্য আপনার প্রদত্ত মোবাইল ফোন / সংযোগের দখল নিশ্চিত করা আপনার একক দায়বদ্ধতা। যদি মোবাইল ফোন / সংযোগ হারিয়ে যায়, চুরি হয় বা অন্য কারো নিকট বিক্রি করা হয়, তাহলে আপনি অবিলম্বে উক্ত ঘটনা ব্যাংককে অবহিত করবেন এবং এসএমএস ব্যাংকিং সার্ভিসটি বাতিল করবেন। আপনি সম্মত হচ্ছেন যে সিটি ব্যাংক লিমিটেড / মোবাইল ফোন অপারেটরের কোনও কারিগরি ব্যর্থতার কারণে এসএমএস ব্যাঙ্কিং সার্ভিসের কোনও বিঘ্নের জন্য দ্য সিটি ব্যাংক লিমিটেড / মোবাইল ফোন অপারেটর দায়ী থাকবে না।</p>



<p>৬.৫ এসএমএস ব্যাংকিং সার্ভিসটি ততক্ষন কার্যকর থাকিবে যতক্ষণ না কার্ড হোল্ডার / অ্যাকাউন্ট  হোল্ডার কর্তৃক লিখিতভাবে ব্যাংককে অন্যথা পরামর্শ দেয়। আপনার অনুরোধের ভিত্তিতে সর্বোচ্চ ০৫ কার্যদিবসের মধ্যে এসএমএস এলার্ট সার্ভিসটি নিষ্ক্রিয় করা যাবে।</p>



<p>৬.৬ আপনি ব্যাংককে আপনার মনোনীত মোবাইল নম্বর বিষয়ক যে কোনও পরিবর্তন বা সার্ভিসটি বন্ধ করার জন্য অনুরোধ জানাবেন। ব্যাংক তথ্য প্রদানে দুর্নীতি, বিলম্ব এবং / অথবা তথ্যে হস্তক্ষেপের জন্য দায়ী বা দায়বদ্ধ হবে না এবং ব্যাংক সময়ে সময়ে এবং যে কোনও সময়ে অনুরূপ তথ্য হালনাগাদ এবং পরিবর্তন করার অধিকার রাখে।</p>



<p>৬.৭ আপনি এসএমএস ব্যাঙ্কিং সার্ভিস সংক্রান্ত যে তথ্য ব্যাংক থেকে পাবেন তা একান্তই আপনার অবগতির জন্য (অন্য কোনও ব্যক্তির জন্য নয়) এবং যে বিষয়গুলির সাথে উক্ত তথ্য সম্পর্কিত সেগুলির ক্ষেত্রে তা চূড়ান্ত সাক্ষ্য হিসাবে বিবেচিত হবে না।</p>



<p><b>৭. অস্বীকৃতি</b></p>



<p>৭.১ এই সার্ভিসসমূহের প্রকৃতির কারণে, ব্যাংক বা ব্যাংকের কর্মচারীদের দ্বারা প্রদত্ত  কোনও মৌখিক বা লিখিত তথ্য বা উপদেশ কোন ওয়্যারেন্টি তৈরি করবে না বা এই ওয়ারেন্টির সুযোগ বৃদ্ধি করবে না এবং আপনি এই ধরনের কোনও তথ্য বা পরামর্শের উপর নির্ভর করতে পারবেন না। যেখানে আপনি ডেটা, সফটওয়্যার, কম্পিউটার, টেলিযোগাযোগ যন্ত্রপাতি বা অন্যান্য সরঞ্জামের ইত্যাদির ক্ষেত্রে ক্ষতি বা লোকসানের সম্মুখীন হয়েছেন, সেক্ষেত্রে ব্যাংক কোনও ক্ষতি, লোকসান বা কোন ব্যয়ভার গ্রহণ করবে না, যদি না, সেসকল ক্ষতি বা লোকসান সম্পূর্ণরূপে এবং সরাসরি ব্যাংকের ইচ্ছাকৃত লঙ্ঘন বা গাফিলতির দ্বারা সৃষ্ট হয়।</p>



<p>৭.২ প্রযোজ্য আইন দ্বারা অনুমিত ক্ষেত্রে, ব্যাংক কোনও প্রত্যক্ষ, প্রাসঙ্গিক, আনুষঙ্গিক, অপ্রত্যক্ষ ক্ষতির (লাভের লোকসান, সুযোগলাভের ক্ষেত্রে লোকসান, সঞ্চয়ের ক্ষেত্রে  লোকসান এবং ব্যবসায় বাধা সহ) বা বিশেষ বা অন্যান্য ক্ষতির (সার্ভিসটি ব্যবহার করার ফলে আপনার বা অন্য কোনও ব্যক্তির দ্বারা বহনকৃত) জন্য দায়ী বা দায়বদ্ধ হবে না।</p>



<p>৭.৩ নিম্নলিখিত ঘটনাগুলির ক্ষেত্রে ব্যাংক আপনার নির্দেশনা প্রত্যাহার বা বাতিল করার অধিকার রাখে: (ক) আপনার অপরিশোধিত ক্রেডিট হিসাবে অপ্রতুলতা, (খ) আপনাকে দেওয়া ব্যাংকের ক্রেডিট লাইনের অস্তিত্হীনতা বা ব্যাংক কর্তৃক স্থগিতাদেশ প্রদত্ত ক্ষেত্রে, (গ) ব্যাংকের সহিত এরূপ লেনদেন যার ফলে আপনার সাথে ব্যাংকের সম্মত ক্রেডিট লাইনের অতিরিক্ত ক্রেডিট জমা হবে, (ঘ) যে লেনদেন আদালতের প্রচলিত কোন বিতর্কের সাথে জড়িত বা যা থেকে উদ্ভুত বিতর্ক আদালতে উপস্থাপন করা হয়েছে, (ঙ) ব্যাংকের বিজ্ঞপ্তির মাধ্যমে ব্যাংক আপনাকে ব্যাংকের কোন প্রক্রিয়ায় অনিয়মের সম্পর্কে অবহিত করেছে যা ব্যাংকের উক্ত লেনদেনের সম্পাদনের পূর্বে অথবা সেই সময়ে উদ্ভূত হয়েছে, (চ) আপনি ব্যাংকের সাথে সম্পাদিত কোনও শর্তাবলী বা চুক্তি সম্পাদন বা পালন করতে ব্যর্থ হয়েছেন বা (ছ) ঈশ্বর প্রদত্ত কোন কারণ।</p>



<p>৭.৪ আপনি স্বীকার করছেন যে ব্যাংক দ্বারা প্রেরিত ইলেকট্রনিক মেইল এনক্রিপ্ট করা নাও হতে পারে; এবং ইলেকট্রনিক মেইল এবং / অথবা ইন্টারনেটের মাধ্যমে প্রেরিত তথ্য নিরাপদ হবে তা নিশ্চয়তা ব্যাংক দিবে না; এবং প্রেরিত তথ্য অননুমোদিত ব্যক্তিদের দ্বারা ত্রুটিযুক্ত, ভাইরাসযুক্ত, বিলম্বিত, হস্তক্ষেপকৃত, সংশোধিত হতে পারে।</p>



<p>৭.৫ আপনার অ্যাকাউন্ট সম্পর্কিত নির্দিষ্ট সার্ভিসসমূহ বা সম্পৃক্ত চূড়ান্ত সার্ভিসসমূহের উপর ব্যাংক সময়ে সময়ে যে সকল চার্জ প্রনয়ণ করবে তা পরিশোধ করতে আপনি দায়বদ্ধ থাকবে।</p><br><br>



<p>ব্যাংক এই শর্তাবলী সময়ে সময়ে, পুনর্বিবেচনা করে পরিবর্তন করতে পারবে, এবং উক্ত পরিবর্তিত শর্তাবলী ব্যাংক তার অফিসিয়াল ওয়েবসাইটে উল্লেখ করবে অথবা পত্রযোগে আপনাকে জানাবে। অতঃপর আপনি এই সার্ভিসটির ব্যবহার বহাল রাখলে আপনি উক্ত পরিবর্তিত শর্তাবলী স্বীকার করে নিয়েছেন বলে গন্য করা হবে। আপনি যদি উক্ত পরিবর্তিত শর্তাবলী স্বীকার করতে না চান, তাহলে আপনার সার্ভিসসমূহ ব্যবহার এবং / অথবা উক্ত সার্ভিসে প্রবেশ করা থেকে বিরত থাকুন।</p><br><br>



<p>গ্রাহক নিম্নলিখিত অনুচ্ছেদ অনুসারে প্রতিশ্রুতিবদ্ধ হবে:</p>



<p>আমি / আমরা এই মর্মে প্রত্যয়ন করছি যে উপরে প্রদত্ত তথ্য সঠিক এবং সম্পূর্ণ এবং ADC সার্ভিসের পেমেন্ট চুক্তি (প্রযোজ্য ক্ষেত্রে) জন্য সংযুক্ত চুক্তিতে বর্ণিত শর্তাবলী এবং দ্য সিটি ব্যাংক লিমিটেড প্রদত্ত গ্রাহক অ্যাকাউন্ট পরিচালনা বিষয়ক বিধি নিষেধ মেনে চলব। এই চুক্তিটি ব্যাংকের যেকোনো প্রকৃতির প্রত্যেকটি অ্যাকাউন্ট / পণ্যের ক্ষেত্রে (যা একই  নামে আমার/আমাদের উত্তরাধিকারী বা নিয়োগকর্তার দ্বারা খোলা বা অব্যাহত রয়েছে) প্রযোজ্য হবে। আমি / আমরা স্বীকার করছি যে, আমরা বিকল্প ডেলিভারি চ্যানেলস এনরোলমেন্ট ফর্মে উক্ত সার্ভিস সংক্রান্ত শর্তাবলী পড়েছি এবং বুঝতে পেরেছি এবং তা মেনে চলতে সম্মত হয়েছি। আমি / আমরা আরো  স্বীকার করছি যে, আমি / আমরা যে কোন ধরনের আর্থিক ও অনার্থিক লেনদেনের জন্য বিকল্প চ্যানেল ব্যবহার সংশ্লিষ্ট ঝুঁকিগুলি সম্পর্কে সম্পূর্ণ সচেতন এবং সেই ঝুঁকি বহন করতে সম্মত। আমি / আমরা আরো  স্বীকার করছি যে, বিকল্প চ্যানেল সার্ভিস সমূহ ব্যবহার করতে হলে বিদ্যমান বিধিগুলি এবং সিটি ব্যাংকের চার্জ / মূল্য সুচি ("ব্যাংক") মেনে চলতে হবে।</p>